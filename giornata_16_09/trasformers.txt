Transformers è una serie di film statunitensi di fantascienza e azione diretti da Michael Bay, Travis Knight, Steven Caple Jr. e Josh Cooley facente parte dell'omonimo franchise. La serie cinematografica è basata sulla linea di giocattoli dei Transformers e sulle serie animate della Hasbro e Takara Tomy degli anni ottanta.

Film
La serie di film è stata distribuita dalla Paramount Pictures (solo negli Stati Uniti, in Italia dalla Universal Pictures) e DreamWorks (solo i primi due capitoli) e prodotta da Lorenzo di Bonaventura, Ian Bryce, Tom DeSanto e Don Murphy. La serie vede i protagonisti, sia gli umani che i Transformers, cambiare di volta in volta eccezion fatta per i personaggi principali della serie: Optimus Prime e Bumblebee.

Film	Data di uscita USA	Regia	Sceneggiatura	Produttori
Serie originale
Transformers	3 luglio 2007	Michael Bay	Roberto Orci, Alex Kurtzman	Ian Bryce, Tom DeSanto, Lorenzo di Bonaventura, Don Murphy
Transformers - La vendetta del caduto	24 giugno 2009	Ehren Kruger, Roberto Orci, Alex Kurtzman
Transformers 3	29 giugno 2011	Ehren Kruger
Transformers 4 - L'era dell'estinzione	27 giugno 2014
Transformers - L'ultimo cavaliere	21 giugno 2017	Art Marcum, Matt Holloway, Ken Nolan
Serie prequel
Bumblebee	21 dicembre 2018	Travis Knight	Christina Hodson	Michael Bay, Tom DeSanto, Lorenzo di Bonaventura, Don Murphy, Mark Vahradian
Transformers - Il risveglio	9 giugno 2023	Steven Caple Jr.	Joby Harold, Darnell Metayer, Josh Peters, Erich Hoeber, Jon Hoeber	Michael Bay, Tom DeSanto, Lorenzo di Bonaventura, Duncan Henderson, Don Murphy, Mark Vahradian
Serie d'animazione
Transformers One	20 settembre 2024	Josh Cooley	Andrew Barrer, Gabriel Ferrari, Steve Desmond, Michael Sherman	Michael Bay, Aaron Dem, Tom DeSanto, Lorenzo di Bonaventura, Don Murphy, Mark Vahradian
Serie originale
Transformers (2007)

Lo stesso argomento in dettaglio: Transformers (film).

Il veicolo di Optimus Prime
Transformers è il primo film della serie. Sam Witwicky (Shia LaBeouf) scopre che la sua nuova vettura, utilizzata per far colpo su Mikaela Banes (Megan Fox), è in realtà Bumblebee (Mark Ryan), un alieno biomeccanico proveniente dal pianeta Cybertron. Lui fa parte degli Autobot, con a capo Optimus Prime (Peter Cullen), che, dopo la distruzione del pianeta Cybertron, sono in cerca di un oggetto leggendario, il cubo AllSpark, che precipitò sulla Terra attorno al 10000 a.C. Tuttavia, i Decepticon e il loro malvagio leader Megatron (Hugo Weaving) prevedono di utilizzare il potere dell'AllSpark per trasformare le macchine umane in un nuovo esercito di Decepticon e conquistare l'universo. In accordo, gli Autobot decidono di distruggere l'Allspark, al fine di salvare la Terra e l'Umanità. Una grande battaglia si svolge a Mission City (Los Angeles) tra Autobot e Decepticon per il possesso del Cubo.

Megatron uccide Jazz (Darius McCrary), tuttavia gli Autobot riescono a distruggere i Decepticon Bonecrusher, Brawl (per errore chiamato Devastator), e Blackout. Megatron viene infine sconfitto da Sam che rilascia il potere dell'Allspark nella Scintilla del robot (il suo “cuore”) uccidendolo. Sapendo che con la distruzione dell'AllSpark la vita non può essere più rigenerata sul pianeta Cybertron, gli Autobot accettano la Terra come loro nuova casa, e Sam e Mikaela iniziano un rapporto. Nei titoli di coda, Starscream (Charlie Adler) viene visto fuggire nello spazio, suggerendo che la battaglia non è ancora finita. Il film è uscito il 3 luglio 2007.

Transformers - La vendetta del Caduto (2009)

Lo stesso argomento in dettaglio: Transformers - La vendetta del caduto.
Transformers - La vendetta del caduto, noto anche come Transformers 2 - La vendetta del Caduto, è il secondo film della serie. Due anni dopo gli eventi del primo film, un gruppo ora più ampio di Autobot sono alleati con gli Stati Uniti per formare un'unità conosciuta come N.E.S.T. che elimina ogni Decepticon rimasto sul pianeta. Megatron risorge grazie ai Constructicon guidati da Soundwave (Frank Welker) che sfruttano il potere di una scheggia del Cubo. Nel frattempo, Sam Witwicky decide di frequentare il college e avere una vita normale, ma Megatron tenta di ottenere alcuni simboli, impiantati dall'AllSpark nel cervello di Sam, a favore del suo malvagio maestro, il Caduto (Tony Todd), che conducono a un'altra fonte di Energon sulla Terra. Più tardi, in una battaglia per proteggere Sam, Optimus Prime viene ucciso da Megatron. Dopo la sua morte, Sam, Mikaela, Bumblebee, i gemelli Skids (Tom Kenny) e Mudflap (Reno Wilson) si uniscono con Seymour Simmons (John Turturro) e Leo Spits (Ramón Rodríguez) per scoprir